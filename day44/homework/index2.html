<!DOCTYPE html>
<html lang="en">
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="style2.css">
	<title>Document</title>
</head>
<body style ="background-color :powderblue">
	<p> GOA martial arts</p>
	<h1>„სოციუმში, რომელიც გააცალკევებს სწავლულებსა და მებრძოლებს, ფიქრი მხდალებს მოუწევთ და ბრძოლა - სულელებს“
		-თუკიდიდე, ათენელი მთავარსარდალი
		
		იმისათვის, რომ იყო კეთილი, პირველ რიგში უნდა იყო ძლიერი. უცნაურად ჟღერს, შეიძლება პირველადაც გესმის, მაგრამ მართლაც ასეა. აბა დაფიქრდი - ვისი სიმშვიდე უფრო ფასეულია? იმის, ვისაც არ შესწევს ერთი ამბის ატეხვის უნარი, ძალა და გამბედაობა, თუ იმის, ვინც ქარიშხალივითაა, ვისაც ეს ყველაფერი ძალიან მარტივად შეუძლია, მაგრამ პიროვნული ღირსებისა და ხასიათის გამო საკუთარ თავზე მაღლა დგება და თავს იკავებს, ღირსეულად ცხოვრობს, თავის ძალასა და ტემპერამენტს მხოლოდ მაშინ აჩენს, როცა ეს ბრძნული და საჭიროა. შენ რომელი გინდა ამ ორიდან, რომ იყო?
		
		მინდა გითხრათ, საუკეთესო გზა, რომ გახდეთ ძლიერი და ამტანი ფიზიკურადაც და სულიერადაც, ეს არის ვარჯიში, განსაკუთრებით კი ვარჯიში საბრძოლო ხელოვნებისა. ამ ჭიდილში ადამიანი სწავლობს სხეულის ფლობას, არაკომფორტულ სიტუაციაში სიმშვიდისა და მიზანსწრაფულობის შენარჩუნებასა და რაც მთავარია, იმუშავებს ისეთ უნარებს, რომლებსაც შეეფერება პატივისცემა და პასუხისმგებლობით მოხმარება. ელემენტარული ვარჯიშით არის შესაძლებელი გახდე ადამიანთა 99% ზე უფრო ძლიერი, მოძრაობასა და ბრძოლაში დახელოვნებული და ფსიქიკურად მდგრადი. რაღას ელი? დღეს, განსხვავებით წარსულისაგან, უკვე გვაქვს ფუფუნება, ვიაროთ სხვათა მიერ თელილ გზაზე და ოპტიმალურად შევისწავლოთ საბრძოლო ტექნიკა. ამის საუკეთესო გზაა MMA-ს შესწავლა. ჭიდაობის, სთრაიქინგის და გრეპლინგის ეს კომბინაცია საშუალებას მოგცემს სრულიად, ჩავარდნებისა და მსხვილი ხარვეზების გარეშე დაეუფლო ბრძოლის მრავალფეროვან ხელოვნებას. გეცოდინება, რომ ხარ არა სუსტი, არამედ ლმობიერი. ხარ არა მხდალი, არამედ მშვიდი.
		
		სახარება გვკარნახობს: „ნეტარ არიან თვინიერნი, ვინაიდან ისინი დაიმკვიდრებენ მიწას“. (მათე 5:5) ხშირად, ამ ბწკარით არასწორად იგებენ, რომ სუსტი ადამიანი დაიმკვიდრებს მიწას. არა, მეგობარო, „თვინიერი“ ადამიანი სუსტი როდია, პირიქით. სიტყვა „თვინიერით“ შეიძლება შევამკოთ ვეება საბრძოლო ცხენი, ნესტოებიდან ორთქლს რომ უშვებს და ფლოქვებით მიწის გახეთქვას ლამობს. თვინიერია კუნთებდაბერილი, უღელში შებმული ხარი, ერთგულად რომ ეწევა უმძიმეს შრომას. და დიახ, თვინიერია ადამიანი, რომელსაც აქვს უნარი, ავნოს სხვას, აქვს ძალა და შეძლება ამ სამყაროზე როგორც კეთილი, ასევე ბოროტი გავლენის მოხდენისა, მაგრამ ირჩევს, რომ ჰქმნას სიკეთე. აი, ესაა თვინიერება, და არა ენაჩავარდნილი, ღონემიხდილი მორჩილება.
		
		MMA-ს ჩვენთან შესწავლით თქვენ გახდებით კარგად გამოძერწილი მეომრები. striking თქვენ გასწავლით მეტოქესთან დისტანციის გაზომვას, უსასტიკესი დარტყმების განხორციელებას და მოგერიებას მუშტებით, იდაყვებით, ფეხითა და მუხლით. თავისუფალი ჭიდაობით, თქვენ ისწავლით როგორ მართოთ ოპონენტი, როგორც დაანარცხოთ იგი ძირს და თავად როგორ იდგეთ მყარად ორ ფეხზე. გრეპლინგით თქვენ ისწავლით ილეთებსა და ბოჭვებს, რომლითაც თქვენი მეტოქე სრულიად თქვენი ნების ამარა დარჩება, შეგეძლებათ მისი მოგუდვა, მიწაზე გაკავება, კიდურების იზოლირება და მოტეხვა. მოკლედ რომ ვთქვათ, თქვენ ადამიანთა იმ 1% ის ნაწილი გახდებით, ვინც საშიშია დაპირისპირების ნებისმიერ მომენტსა და წამში. ეს განცდა სრულიად შეცვლის თქვენს მსოფხედველობასა და თვითაღქმას, თქვენს ნაბიჯს სხვანაირი სითამამე და სილაღე შეემატება, რასაც სხვებიც შეამჩნევენ და უთუოდ გკითხავენ - თქვენ კი ამაყად მიუგებთ, რომ Goal-Oriented Academy • GOA - Martial Arts-ს მებრძოლი ხართ და საქართველოში საუკეთესონი გასწავლიან ასე ლაღად სიარულს. </h1>
    <img src="https://c8.alamy.com/comp/G0CWB8/a-vector-cartoon-clip-art-illustration-of-an-mma-fighter-throwing-G0CWB8.jpg">
	<iframe width="560" height="315" src="https://www.youtube.com/embed/JuBBIJ7adjM?si=EC650T-attXOyUmt" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
	<a href="https://www.facebook.com/share/v/12KDwW5g47z/?mibextid=wwXIfr">visit</a>
	

</body>
</html>